---
title: "Vil du gerne tage en kropshævning?"
redirect_from: /artikel/vil-du-gerne-tage-en-kropshaevning
language: da
header:
  overlay_image: /assets/images/chinups.jpg
  teaser: /assets/images/chinups.jpg
tags:
  - styrketræning
  - guide
category:
  - Styrketræning
last_modified_at: 2013-02-13T22:27:53Z
---

Kropshævning er en af de absolut bedste overkropsøvelser, så du kan egentlig ikke komme i gang med den hurtigt nok. Øvelsen findes i hvert fald i to variationer - og vi synes du er sej, uanset hvilken du kan udføre.

[Pullup, kropshævning med overhåndsgreb](/oevelse/pullup "Pullup, kropshævning med overhåndsgreb")
\--------------------------------------------------------------------------------------------------

Hold fast i stangen med hænderne lidt bredere end skulderbreddde og håndfladerne pegende fremad. Træk dig op indtil du kigger over stangen og sænk dig kontrolleret igen.





 

\- [Læs mere om Pullup, kropshævning med overhåndsgreb](/oevelse/pullup "Pullup, kropshævning med overhåndsgreb")
\- [Tilføj kommentar](/comment/reply/61#comment-form "Tilføj en kommentar til siden.")



[Chinup, kropshævning med underhåndsgreb](/oevelse/chinup "Chinup, kropshævning med underhåndsgreb")
\----------------------------------------------------------------------------------------------------

Kropshævning med underhåndsgreb.





 

\- [Læs mere om Chinup, kropshævning med underhåndsgreb](/oevelse/chinup "Chinup, kropshævning med underhåndsgreb")
\- [Tilføj kommentar](/comment/reply/19#comment-form "Tilføj en kommentar til siden.")

Hvis du også vil være en af de seje, kan følgende træningsprogram måske hjælpe dig til at kunne tage en kropshævning uden hjælp. Programmet er udarbejdet af Nikolaj Lehmann fra [jui.dk](http://jui.dk).

- **Hæng med strakte arme i baren.** Først og fremmest skal du træne i at hænge i baren. Du skal mindst kunne hænge 20 sekunder i baren.

Når du trænet op til at kunne hænge i baren, er du klar til det egentlige træningsforløb. Vi foreslår at du træner tre gange om ugen. Nedenfor foreslår vi en øvelse pr. dag:

- **1. dag: Hæng med bøjede arme.** Hæng med bøjede arme, så du har baren cirka ud for dit brystben. Du skal lave 5 - 6 gentagelser, hvor du hænger i omkring 20 sekunder. Hvis det bliver alt for svært at hænge, skal du ikke lave flere gentagelser den dag.
- **2. dag: Kropshævning med hjælp.** Hæng i baren og lav kropshævninger med hjælp. Du skal have lige nøjagtig så meget hjælp, at du kan lave fx 5 gentagelser og lav tre sæt.
- **3. dag: Superlangsom nedsænkning.** Start med bøjede arme og sænk dig så langsomt som du overhovedet kan. Lav 5 - 6 gentagelser.

Har du andre forslag til, hvordan man kan komme i gang med at lave en kropshævning?
