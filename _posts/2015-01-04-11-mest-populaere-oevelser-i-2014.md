---
title: "11 mest besøgte øvelser i 2014"
redirect_from: /artikel/11-mest-populaere-oevelser-i-2014
language: da
header:
  overlay_image: /assets/images/sparkling_2014_lights.jpg
  teaser: /assets/images/sparkling_2014_lights.jpg
tags:
category:
  - Webclips
last_modified_at: 2015-01-04T16:58:38Z
---

Vi har en ambition om at have et virkelig bredt udvalg af øvelser, så man let kan lave et træningsprogram og komme i gang med træningen. Her kan du se hvilke øvelser, der havde flest besøgende i løbet af 2014.

### [11. Foroverbøjet roning - bent over rows (BOR)](http://motionsplan.dk/oevelse/roning-foroverboejet)

God øvelse til at styrke de muskler der trækker skuldrene tilbage og samle skulderbladene.

### [10. Tabata-intervaller](http://motionsplan.dk/oevelse/tabata-intervaller)

Ikke rigtigt en øvelse, men nærmere en forklaring på, hvordan man udfører en øvelse efter Tabataprincippet med 20 sekunders hårdt arbejde efterfulgt af 10 sekunders pause. Gentaget 8 gange. Du kan læse mere om [4 minutter i helvede](http://motionsplan.dk/artikel/4-minutter-i-helvede) eller mere [teori bagved Tabata](http://motionsplan.dk//artikel/4-minutters-haard-intervaltraening-bedre-end-en-times-moderat-loeb). Du kan finde masser af gode øvelser, som kan være en del af Tabata ved at [træne med kropsvægt](http://motionsplan.dk/artikel/traening-med-kropsvaegt). [Se kropsvægtsøvelser](http://motionsplan.dk/exercise-search?f[0]=taxonomy_vocabulary_3%3A137).

### [9. Sideløft - skulder](http://motionsplan.dk/oevelse/skuldersideloeft)

God træning af skuldrene med denne klassiker.

### [8. Rollout med hjul for træning af maven](http://motionsplan.dk/oevelse/maveoevelse-hjul-rollout)

Hård øvelse for maven. Husk også artiklen om, hvordan du [lærer at lave stående ab roll out](http://motionsplan.dk/node/500).

### [7. Rygstrækning på skrå bænk](http://motionsplan.dk/oevelse/rygstraekning)

Klassisk træningsøvelse som træner lænden, ballerne og baglårene.

### [6. Træk til bryst](http://motionsplan.dk/oevelse/traek-til-bryst)

Sikkert stadig populær mange steder, selvom jeg stadig synes pullups er et bedre alternativ. Læs også [hvordan du træner op til at blive stærk nok til at tage en pullup](http://motionsplan.dk/artikel/vil-du-gerne-tage-en-kropshaevning) eller [træn efter grease the groove](http://motionsplan.dk/artikel/jeg-vil-tage-mange-armstraekninger), hvis du gerne vil tage mange pullups.

### [5. Armstrækning på tæerne](http://motionsplan.dk/oevelse/armstraekker)

Armstrækning er stadig en af kongerne af styrketræning. Der findes mange forskellige variationer, som kan gøre det endnu hårdere. Læs også artiklen om, hvordan du [lærer at lave en rigtig armstrækning](http://motionsplan.dk/artikel/hvordan-laerer-jeg-tage-en-armstraekning) eller hvis du [gerne vil tage rigtig mange armstrækninger](http://motionsplan.dk/artikel/jeg-vil-tage-mange-armstraekninger).

### [4. Planken](http://motionsplan.dk/oevelse/planken)

Klassisk øvelse til at styrke stabiliteten i kropsstammen.

### [3. Udstrækning af ryg og mave](http://motionsplan.dk/oevelse/udstraekning-af-ryg-og-mave)

En makkerøvelse hvor man får strukket mave og ryg. Husk også [at være god ved din ryg](http://motionsplan.dk/artikel/vaer-god-ved-din-ryg).

### [2. Back squat](http://motionsplan.dk/oevelse/back-squat)

En af de absolutte konger inden for styrketræning. Hvis ikke du er kommet i gang med at lave squat endnu, bør du gøre 2015 til året, hvor en af de mange variationer af squat bliver trænet, fx [goblet squat](http://motionsplan.dk/oevelse/squat-vaegt-i-favnen), [pistols](http://motionsplan.dk/oevelse/pistol) eller [jefferson squat](http://motionsplan.dk/oevelse/jefferson-squat).

### [1. Udstrækning af inderlår og lyske](http://motionsplan.dk/oevelse/udstraekning-af-inderlaar-og-lyske)

Parøvelse hvor man strækker inderlåret og lysken.

Vi blev temmelig overraskede over, at der i top tre var to udstrækningsøvelser. Tilmed to øvelser som mest er lavet lidt for sjov. I 2015 vil vi gå lidt mere op i udspænding. Du kan stadig [læse den gamle artikel om, at udspænding virker](http://motionsplan.dk/artikel/du-bliver-smidigere-af-straekke).

I løbet af 2014 har mine egne favoritter været [manbuilder](http://motionsplan.dk/oevelse/manbuilder), [frivend](http://motionsplan.dk/oevelse/frivend), [træk](http://motionsplan.dk/oevelse/raatraek), [front squat](http://motionsplan.dk/oevelse/squat-med-vaegtstang-foran) og [pullups](http://motionsplan.dk/oevelse/pullup) - og så har jeg nydt at lave [øvelser med dæk](http://motionsplan.dk/exercise-search?f[0]=taxonomy_vocabulary_3%3A114&f[1]=taxonomy_vocabulary_3%3A189). Hvilke øvelser, har været dine favoritter? - og hvilke øvelser vil du fokusere på i 2015?

Husk altid at [have styr på teknikken, når du træner](http://motionsplan.dk/artikel/tjek-teknikken-i-din-styrketraening) og få [gode tips til at opbygge et træningsprogram](http://motionsplan.dk/artikel/opbygning-af-program).
