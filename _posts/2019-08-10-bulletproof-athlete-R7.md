---
title: "Bulletproof Athlete og R7"
permalink: /artikel/bulletproof-athlete
language: da
header:
  overlay_image: http://www.kevinneeld.com/wp-content/uploads/2013/07/Mike-Robertsons-Bulletproof-Athlete-Project-21.png
  teaser: http://www.kevinneeld.com/wp-content/uploads/2013/07/Mike-Robertsons-Bulletproof-Athlete-Project-21.png
tags:
  - anmeldelse
category:
  - Styrketræning
  - Program
last_modified_at: 2019-03-10T08:39:32Z
---

Mike Robertson er en af de online trænere, jeg synes er mest spændende. Han har udviklet programmet Bulletproof Athlete, som er bygget op efter princippet R7. Egentlig udviklede de metoden for bedre at kunne forklare træning til klienterne, men nu bygger de træningsprogrammerne op efter det.[^alwyn]

R1 --- Release
: Arbejde med det bløde muskelvæv med foamrollere og lacrosse bolde. Vi arbejder med vævet for at løsne spændinger.

R2 --- Reset
: Her prøver vi at forbedre vores ledposition, fx med posturale øvelser med vejrtrækning, udspændingsøvelser eller andet, hvor vi kan få kroppen i en bedre position til at træne.

R3 --- Readiness
: Her gør vi os klar gennem dynamisk opvarmning, hvor vi fysiologisk også skal blive klar til træningen. Vi smører ledene, gør nervesystemet klar og forbedre bevægeligheden. Vi forbereder folk til at træne.

R4 --- Reactive
: Vi arbejder med ekplosivitet og fyrer for alvor op for nervesystemet.

R5 --- Resistance
: Her laver vi styrketræning. Øvelserne skal være udfordrende, så vi kan få et respons fra kroppen.

R6 --- Reciliency
: Her er den metabolske del af træningen, hvor vi arbejder med energisystemer. Denne fase i træningen tager højde for, at vores energisystem er komplekst.

R7 --- Recover
: Kroppen gøres klar til at restituere, og vi vil gerne tænde for det para-sympatiske nervesystem igen, så restitutionen kan foregå hurtigst muligt.

R7 har for mig været et rigtig godt system til at systematisere min programlægning. Jeg tænker alle faserne ind i højere eller mindre grad i både mere klassisk styrketræning, men også i løbetræningen. Så lader jeg faserne fylde mere eller mindre.

{% include video provider="youtube" id="6LK0NVK0w1Y" %}

Du kan læse mere om [Bulletproof Athlete](http://robertsontrainingsystems.com/products/bulletproof-athlete/). Bogen har ikke kun træningstips, men også tips til kost og ernæring, søvn og restitution.

[^alwyn]: Alwyn Cosgrove præsenterer ideerne i programmet i en artikel om Bulletproof Athlete.
